Praemittitur

quaestiuncula de versibus quibusdam ovidianis
qui spectant ad libri primi editionem.

 

Elegiarum librum primum ab ipso Tibullo editum esse
rectissime viri docti credunt, quamquam disserentes quo tempore
et quomodo editus sit in varias partes discesserunt. Quod ¹
mirum non est, cum in ipsis elegiis perpauca legantur ex
quibus certa tempora eruas, Extant autem eiusmodi duo,
Elegiam enim tertiam poeta composuit cum Messallam in Asiam
secuturus gravi morbo implicitus Corcyrae remaneret, quod
factum est uno anno post pugnam Actiacam cum interim
Messalla brevi AquitanoS, nempe annis 723l31 exeunte et
724l3o ineunte, devicisset. Altera temporis definitio cadit in
elegiam septimam: fasti enim Capitolini exhibent Messallam
a. d. VII Gal. Oct. a. 727s27 ex Aquitania triumphasse, cuius
triumphi fit mentio in hoc carmine quod Messallae diem natalem
quem paulo post egit celebrat.

Iam quaeritur, num quae inter octo ea quae relinquuntur
carmina — cum ipsa per se ansas praebeant nullas - et haec
duo intercedant rationeS‚ ut si non singulorum carminum tem-
pora certe definire ordinem tamen probabiliter eruere itaque
quid extremum sit colligentes quo tempore liber editus 'sit
probabiliter statuere possimus, Quam quaestionem lubricam
esse nemo ignorat. Et haec res saepissime a criticis Disseno ¹)

 

1) 1. 1. 1, p. XVII sqq.

