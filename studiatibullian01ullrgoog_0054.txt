46

tentia eo quod liber secundus non brevi ante obitum poetae
sed compluribus annis ante confectus publicique iuris factus esse
videtur. Quod quidem critici propterea non intellexerunt, quod -
Disseni opinione (de certamine illo) capti putabant Nemesim
extremum Tibulli amorem fuisse. Hoc autem falsum esse demon-
strabo, et, si fieri potest, quo fere anno liber editus sit omnibus
quae ad rem pertinere videntur auxiliis adsumptis probare conabor.

Ac primum quidem. quod ipse Dissenus sumit ex illis
Ovidii versibuS, amorem, qui intercedebat inter Tibullum et

⁵ Nemesim, a. 735s19 non iam finitum fuisse, non modo per se

ideo reiciendum est quod ex ficta sententia quam non per-
spexit ille aliquid veri eruere studuit, sed etiam rebus quas
novimus ex Tibulli libri secundi carminibus quae ad Nemesim
spectant ipsiusque Ovidii genere dicendi (cf. i. p. 48) satis re-
fellitur. Etenim amores qui depinguntur in cc. 111 IV V VI
quamquam pulcherrimi descriptione re tam miseri sunt, ut
credi non possit Tibullum in hoc amore diutius perseverasse.
At si quis dicat ipsas horum carminum condiciones magna
fortasse ex parte fictas esse, respondemus idem ac supra mo-
nuimus carmen extremum VI ea fictione compositum esse ut
nil post id desideretur. Poeta videlicet, cum de Nemesi in
gratiam sibi concilianda desperaret et librum secundum carmine
VI finisset ad alias res se convertit: Glyceram amare et carmini—
bus orare coepit, Sulpiciae et Cerinthi amores cycli forma depinxit.
Etenim ii qui censebant Glyceram eandem esse atque Nemesim
non satis animum attenderunt ad Horatii carmen 1, 33, 1—4:

Albi, ne doleas plue nimio memor ·

inmitis Glycerae, neu miserabiles

decantes eleyos eur tibi iunior

laesa praeniteat fide.
In libro autem secundo Tibulliano nusquam legimus iunio-

rem amatorem superavisse Tibullum sed divitem cui Neme-
sis se dederat auctorem fuisse illius aerumnaruml). ‚Sed

 

1) In eundem errorem nuper recidit Ramsay‚ Selections from Tibullus
and Propertius, Oxford 1887, p. XXV.

 

 

 

