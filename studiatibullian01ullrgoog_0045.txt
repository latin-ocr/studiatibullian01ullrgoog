37

Haec primo obtutu mira videntum et decet quaerere qua
de causa Ovidius rem mutaverit, decet eo magiS‚ quod, qui de
hoc loco verba fecerunt, discrimen quod intercedit inter Tibullli
et Ovidii descriptiones parum illud respexerunt et sententias
ita ut leguntur neglectis Tibulli rebus et carminibus ad ver-
bum tantum explicantes in summos erroreS, eum praesertim
quem notavi p. 35, deducti sunt.

Ac primum quidem matrem et sororem Tibulli filii fra-
trisque funeri re vera interfuisse per se credi potest3 nam
consentaneum est eos qui necessitudine cum mortuo coniun-
guntur supremum officium si facultas datur praestare. Sed
non crediderim hoc Ovidium definite commemoraturum fuisse
nisi illius descriptionis Tibullianae recordatus esset. Itaque fac-
tum est ut, non ineptequidem, passim mutata illa epicedio suo
insereret ea quoque ratione motus ut lectores condicionis qua
tum, pressus Tibullus carmen III suavissimum composuerat
denuo moneret. In eo autem non ita haeserim‚ quod ultima
dona quae in cineres feruntur legimus matrem tulisse apud
Ovidium, cum Tibullus optaret ut soror id faceret. Neque
enim Ovidius chartam illam Tibullianam ipse explicavit ut
accurate quae ille scripserat legeret et ipsius carmini suo loco
insereret ad verbum, sed recordatus modo eius quam descrip-
serat Tibullus condicionis in universum satis habuit illam
repetere; quare facile fieri potuit ut differentia quaedam levis
irreperet.

Sed ea quae sequuntur (v. 53—58) graviores dubitationes
movent: certantes Ovidius facit Deliam et Nemesim in funere
Tibulli utra felicior fuerit in illius amore: Deliam gloriantem
quod vivum adamaverit, quod morientis manum deficientem
tenuerit Nemesim. Haecine rebus respondent? iam primum
omnino utramque Deliam et Nemesim huic funeri interfuisse
credamus? Atque Tibullum quidem tum (eleg. 111) optare
potuisse ut Delia morienti sibi adesset non est quod miremur,
cum· amores nullo modo illo tempore turbati essent. Hanc
autem a. 735s19 revera supremum officium ei praestitisse quis
credat, cum interim condiciones prorsus mutatae essent, nempe

