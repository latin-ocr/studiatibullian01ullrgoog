64

tempore et quomodo quae post sextam libri secundi elegiam
in corpore Tibulliano, quod nos habemus, leguntur illa maxima
ex parte spuria (praeter lib. IV cc. 2—7‚ 13, 14) genuinis li-
bris primo et secundo ab ipso Tibullo ante a. 735119111 lucem
emissis adiecta sint; tum id quoque patebit, quid iudicandum
sit de excerptorum Parisinorum fide exhibentium „in eodem“
(s. p. 61) quo testimonio plus aequo Bittius niti mihi videtur.
Haec quaestio admodum lubrica est; ac deficientibus utique
fere testibus vereor ne certo diiudicari non possit. Neque
vero disserenti de libri secundi editione in animo est novam
de his rebus quaestionem movere; sed tamen in universum ea
qua diximus causa moti quae via ingredienda esse videatur
conabimur demonstrare. Atque huius rei summam ut saepius
divina mente docuit Lachmannus vir admirandus (1.1. p. 150)
qui paucis ut solebat sed gravibus verbis, quibus rationibus
utendum esset ut quaestio difficillima recte solveretur, signifi-
cavit. Monuit autem hic Tibulli carmina cum alienis mixta
esse cogitari non posse, priusquam¹) Messalla mortuus esset
vel memoriam ac sensum²) amisisset. De hac norma acutissime
praescripta cavendum est ne recedatur. Messallam autem,
quamquam in hac re quaedam restant obscura, verisimillimum
est mortuum esse a. 7 6017 p. Chr. paulo ante quam Ovidius
Tomos relegaretur, qui exsequiis illius interfuerat ³). Inter-
vallum igitur viginti sex annorum intercedit inter Tibulli et

‚ ⁵ Messallae obitum. Sed ne brevi quidem post mortem Messallae

novam primi ,et secundi libri Tibulliani reliquis quae legimus

 

¹) His refelluntur quaecunque Haaseus vir doctissimus de corpore
Tibulliano in Messallae societate orto et collecto coniecit (Berl. Jahr-
biich. f. wiss. Kritik l (1837) p. 39 sq.).
2) Hoc tradit Hieronymus ; cf. Teuffel, Rom. Litt. Gesch. 4 p. 445,
ὅ 222, 1.
3) Legimus enim apud Ovidium (epp. ex Ponto Ι, 7, 27-30) haec:
nec tuus (Messalin.) est qenitor nos irfitiatus amieo-⁹,
hortator studii causaque faxque mei,-
cui nos et lacrima-3, supremum in sunere munus,
et dedimus medio scripta canenda soro.

cf. Nipperdey l. l. (opusc.) p. 290.

