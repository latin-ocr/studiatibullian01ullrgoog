51

extremis aetatis annis Tibullum scripsisse quod multis lociS,
velut IV, 2, 9 et IV, 2, 13 Propertii versus aetate priores II,
l, 7 et IV (V L.), 2, 45 secutus esset. At si per se dubitan-
dum est num de imitationibus huius illiusve poetae cogitari
liceat (cf. n.), multo magis diffidamus oportet, si ea quae tali “
ratione inveniuntur rebus ipsis quas satis compertas habemus
repugnant. Quod cadit in Olseni quaestiones. Nam quam·
quam si respicis prius quod attulit vir doctus exemplum ex
temporibus nihil evadit difficultatis, cum constet Propertii li·
brum secundum editum esse compluribus annis antequam
Tibullus haec elegidia componeret, posterius prorsus vanum
est. Etenim cum Propertii liber quartus (quintus L.) annis
732l22 — 738116 scriptus sit, fieri non potest ut de imita-
tore Tibullo cogitetur qui 735119 mortuus est. Id autem ad
rem non multum valet utrum hic liber a Propertio ipso an
ab alio quod plerique credunt post obitum poetae in lucem
emissus sit; sed tenendum est librum ante a. 738116 editum
non esse. Cuius universi Tibullus notitiam non habuit3 neque

 

assentiebantur mihi vir doctus non persuasit. Etenim per se consentaneum
est poetas elegiacos quippe qni argumenta eadem depingerent — asperas
dico puellas, iras amatorum, morbos illarum, horum luctus, amorum laudes,
summa gaudia alia -- verba quoque vel eadem vel similia easque prae-
sertim sententias quae tamquam solemnes usu fiebant posuisse. Potuit
certe accidere, ut qui summa erant memoria, velut Ovidius, ea quae apud
alios legerant data facultate quorum essent parum recordati et inviti
tamquam pro suis venditarent3 neque enim credi potest tam ieiunos fuisse
hos poetas ut consulto alter ab altero sententias furarentur. Quae quidem
rationes ceciderint in tertii et quarti p. Chr. n. saeculi versifices qui in-
genii steriles ipsi classicos ut ita dicam scriptores exscribebant3 in hos
poetas cadere non videntur. Et cum in his rebus, si alia testimonia desunt,
difficillimum immo irritum fere sit uter prior scripserit uter imitatus sit
diiudicare, vereor ne qui ex his ipsis aliquid colligere studet ad carminum
vel universorum librorum tempora definienda, is in lubrico versetur, prae-
sertim cum quae certa esse videntur hoc modo constituta non raro rebus
sive ipsis sive alia ac certiore ratione aliunde probatis repugnent. Mecum
consentit F. Spiro, Deutsche Litteraturzeitung‚ IX (1888) p. 14983 hae
autem rationes lubricae nolim confundantur cum eis quas primo obtutu
patet ex certo consilio ortas esse, velut s. p. 40 sqq.
4*

