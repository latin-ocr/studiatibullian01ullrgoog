55

Non pauca autem forti tribuenda sunt¹). Huc accedit quod
duae causae virum doctum confidentiorem reddebant quas
veras esse negamus. opinatur enim ille, ut plerique, et libri
secundi elegias non aeque ac reliquas („Deliam“ praesertim et
“Sulpiciam“) limatas esse ac perpolitae et aliqua ratione cyclum
lib. IV, 2-7 librique secundi carmen 11 coniungenda esse.
Sed si demonstrari potest libri secundi elegias, praesertim si
liber a Tibullo editus est, ipsas quam politissimus esse et
falso c. II suo loco motum esse a criticis (cf. quae adnotavi
s. p. 26), quaecunque vir doctus comparando effecit ut cyclum
ante librum secundum poneret claudicant; qui id quod cyclus
in appendice Tibulliana legitur et ab Ovidio silentio praeter-
mittitur in epicedio et quomodo id factum sit, quod summum
esse diximuS, non respexit. Ι

Persuasum igitur habeo quaecunque sive ex epicedio Ovi-
diano sive (hoc unus Zingerleus) ex genere dicendi librorum
Tibullianorum collegerunt critici ut librum secundum extre-
mum fuisse Tibulli opusculum, quod imperfectum moriens reli-
quisset, ea reicienda esse atque hunc quoque sicut primum a
poeta confectum et editum esse ex Ovidii testimonio recte
demonstrasse mihi videor.

Pauca addam de anno editionis. Iam satis notum est
in elegiis libri secundi nullas fere temporis definitiones certas
legi. Neque enim num ad certum annum spectaverit poeta
cum Macrum commemoraret arma sequentem in c. VI, neque
quem diem natalem respexerit Cornuto amico qui modo uxo-
rem duxerat gratulatus c. II (de I cf. s. p. 26 sq.), neque,
quod maxime dolemuS, quo anno Messalinus quindecimvir
sacris faciundis factus sit (c. V) constat. Sed contigerit for-
tasse, si eos qui traduntur certi vel cum probabilitate a viris
doctis definiti sunt annos ad Messalinum et patrem Messallam
spectantes examinamus, ut pauca cum specie quadam verisi-
militudinis eruamus. Iam constat Messalinum qui maior fuit
duorum filiorum a. 750l4 consulem fuisse3 Messallam autem

 

¹) Hoc vir doctus ipse plurifariam concedit (cf. l. l p. 57 et 62).

