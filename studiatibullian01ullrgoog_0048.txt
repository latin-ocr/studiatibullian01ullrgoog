40

Quae oratio concinna cui non arridet? Atque quod haec ficta
leguntur cum ex rebus orta esse ipsa videantur per se ne
- decet quidem Ovidium vituperare. Qui non historicus est cuius
est iudicium et res religiose secernere, sed poeta cui non modo
licet sed quem iuvat res quae argumento sunt eas sive et
ipsas exornare atque variare sive novis quas fingit adiectis
distinguere atque augere. Quod si semper poetae concedenda
est haec licentia, epicedion in quo valeat maxime idoneum est —-
velut hoc Ovidianum ob memoriam Tibulli compositum, pane-
gyricus illo dignissimuS, plenus cum doloris sinceri tum apertae
admirationis, ultima tamquam vox qua Ovidius quippe cui
Tibulli dum inter vivos erat amicitiam fata non dedissent mor-
tuum poetam sequitur.

Hoc praeter omnia tenendum est et hac ratione quaecun-
que in hoc carmine leguntur iudicanda, ne quae ficta esse
apparet ea ut pro veris venditemus inducamur. Quod pericu-
lum iam videbimus plerosque non fugisse. Atque si de ipsa
ratione dubitari non potest, quae vera quae ficta sint discer-
nere difficilius non est. Velut de vv. 31. 32 quid iudicandum
sit constat: quos quam vere Ovidius vaticinatus sit adhuc fir-
mare licet lepidos Tibulli libellos legentibus3 id quoque quod
h. l. Nemesim vocat „curam recentem“‚ „primum amorem“ De·
liam repetitque (v, 53) „Nemesisque (nempe posterior) priorque
<Delia)“ rectum esse scimus; etenim decebat Ovidium in epi-
cedio Tibulli memoriam celebrantem opera eius, quae quidem
pervulgata essent quaeque argumenta eis fuissent memorare.
Hae sunt res: his cetera quae ficta sunt nituntur, ficta vide-
licet consult0.

Quod respicientes ad vv. 55-— 58 aggredimur.

Certamen depingitur Deliae et Nemeseos Atque quod
gloriatur Delia vivum poetam ipsam amavisse consentaneum
est et mireris fere quod expresse id Ovidius firmaverit nisi
ea ratione haec sententia excogitata esset ut alteri opponere-
tur graviori, quae ad Nemesim pertinet. Namque si per se
credibile non est Deliam et Nemesim funeri interfuisse 1166 ea
sententia quam Nemesis pronuntiat certissime probatur: quam

 

