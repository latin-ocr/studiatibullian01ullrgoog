72

credi potest hunc librum temere in lucem emissum esse, quippe
quem poeta ediderit ipse - non paulo ante mortem nimis
festinanter morbo oppressae, sed aliquot fortasse annis prius-
qum e vita discederet. Et ne tum quidem, si concedimus
librum post obitum Tibulli ab editore quodam in lucem emis-
sum esse, quod coniecerunt illi de statu incondito universo id
in librum hunc cadit3 qui et ipse concinnus minori ambitui
ita respondet, ut editor, si cui fuisset curae librum ex schedis
Albii morte oppressi publici iuris facere, nil nisi simplicissi-
mum munus subire posset quod accepit opusculum quam per-
fectissimum ut erat integrum in publicum reddendi. — Tum
autem si in librorum Tibulli primi et secundi argumenta in-

, quisiverimus, ex comparatis intelligemus quomodo factum sit ut

secundus ambitum primo dimidio fere minorem haberet. Ti-
bullus enim cum a. ’127127 librum primum edendum curaret,
quaecunque usque ad huius anni autumnum scripserat in libri
formam redegit, quo factum est ut, quae re diversissima erant
ea voluminis tamen vinclo communi coniungerentur: elegiae in
Marathum scriptae tres IV VIII IX, carmen X quod timorem
belli reique rusticae pacisque amorem depingit, elegiae Deliae
quinque III I V II VI, elegia VII ob honorem Messallae com-
posita3 quanta varietas! Contra in libro secundo res multo
simpliciores ut dicam leguntur: primo loco positum est carmen
quod Ambarvalia illustrat, sequuntur elegia brevissima in Cor-
nuti amici diem natalem interposita quattuor elegiae III IV
V VI in quibus Nemesis occurrit (ad quam in V quoque ex
alio argumento profectus exeunte tamen redit Tibullus). Qui
liber ut numero carminum ita rebus quae depinguntur illo
minor est atque inferior. Scripserat adulescens, ut supra
(p. 24 sq.) demonstrare conati sumus, Tibullus tres illas in
Marathum puerum elegias, quaS, quamquam non diutius in
talibus argumentis · versabatur pauloque post ad meliora
(el. X sqq.) accedebat, tamen cum librum editurus esset in-
seruit quod quoniam composuerat edendi data facultate retinere
noluit3 quibus (246 vv.) copiose admodum descriptis quod
respondeat in secundo libro frustra requiras. Haec autem

 

