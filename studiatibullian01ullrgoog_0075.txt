67

Tibullum in Nemesim elegias scripsisse quidque his argumento
fuisset sciebat, et si poetarum elegiacorum admodum erat stu-
diosus pentametrum legens recordabatur illius versus quem
aliis condicionibus poeta olim scripserat. Sed hoc qui lege-
bat, sive intellegebat sive non intellegebat, plurimum sane
interest, cur Martialis miro modo quae primo obtutu sibi viden-
tur repugnare ea coniunxerit perspicere. Qui in altero versu
Nemesim vocans ipsam, alterum ex primo libro Tibulliano
sumens ad Deliam pertinentem quod quivis simpliciore modo
significare potuit id, ut‚p0eta, facete verbis circumscripsit: dico
Tibulli libros primum Deliam secundum Nemesim ; nam libri
qui dono dantur scriptorum leguntur in epigrammatibus
183—196. Alio autem modo num probabilius hoc epigramma
explicetur dubito; et gratiam habemus Birtio viro sagacissimo
quod primus hoc recte intellexit (1.1. p. 81 sq.). Sed paulum
progrediamur: Martialis cum hoc modo librum primum pen-
tametr0, hexametro secundum significaret, totum qui tum notus
erat Tibullum complexus est3 poeta enim in hac apophoreto-
rum serie quae spectat ad scriptorum libros sive in titulis
quos ipse inscripsit sive „in ipsis epigrammatibus utrum totum
scriptorem respiceret an certum opusculum aperte significavit.
Iamque cum c. 193 inscriberet nihil nisi ‚‚Rbullu3“ atque
nomen in ipso epigrammate utroque libro ‚‚Delia“ et ‚‚Nemesi“
illustraret, non crediderim eum aliorum illius opusculorum
notitiam habuisse. Neque vero potuit habere. Etenim respi-
ciendum est hoc epigramma diviti ¹) tribui et Lucano pauperis
dono opponi. Et hoc quidem factum esse eam ob causam, quod
ex Augusti temporibus per intervallum centum annorum usque
ad Martialis aetatem libri Tibulliani‚ primus et secundus, non
iam iterum editi essent itaque rarissimi fuissent et pretio-
sissimi, recte Birtius mihi videtur sensisse. Iam vellem vir

 

1) Alii aliter de hac re iudicaverunt3 quae⁴ cum in transcursu nec
possit examinari et hoc loco progressum quaestionis gravius interrumpat
multumque, ut probabiliter diiudicetur, pendeat de universae apophoretorum

partis quae spectat ad libros ordine, in appendice (p. 75 sqq.) copiosius
exponetur.

5*

