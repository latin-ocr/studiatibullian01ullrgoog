Appendix

(cf. p. 67 n. 1.)

De Martialis epigr. XIV, 193 quod inscribitur
„Tibullus“.

. Priusquam ad ipsum epigramma 193 aggrediar, pauca de
condicionibus Martialis libri quarti decimi praemittenda esse
videntur.

Apophoreta, quae hoc libro continentur, qua ratione dis-
posita sint satis constat, cum poeta ipse paucis in fronte
exposuerit his: '

XIV, 1, 5 sq.:

divitis alternas et pauperis accipe sortes.-
praemia convivae dent sua quisque suo,

Et haec quidem dona quae initium capiunt inde ab epi·
grammate 3 divitis pauperisque per totum librum generatim
digesta esse a poeta verisimile est, praesertim cum inde ab
epigr. 170 usque ad extremum 223 tria genera satis 'clare
segregata (artificiorum 170--182, librorum 183—196‚ quae
ad domum pertinent 197—223) tradi pateat. Iam quaeritur
num adhuc fieri possit, ut bina dona quae sibi respondeant per
totum librum digesta primo obtutu inveniantur. Quod negare
debemus. Etenim cum numeri et universi libri apophoretorum
(3—223) et, ut pauca exempla afferam e multiS, ex classibus
tribus quas laudavi duae (170—1823 197—223) impares sint,
sumendum est aut poetam, quod in primo epigrammate polli-
citus erat, per totum librum non plane praestitisse, aut in

