73

carmina tria ab omnibus quae postea composuit Tibullus satis
abhorrentia unaque ea qua diximus ratione libro primo innexa
si excipimus, elegiae quae utroque libro continentur non modo
numero¹) paulo aequabiliores universae videntur esse, sed
etiam rebus ipsis magna ex parte sibi respondent. Suum
uterque continet carmen natalicium. Ac libri primi quidem
carmen VII cum scriptum sit in diem natalem Messallae
fautoris potentissimi non est quod miremur quod 64 vv. habet:
libri secundi autem carmine II Cornutum qui celebratur familiarem
nec oportebat nec iuvabat pluribus effere3 sufficiebant vv. 22.
In fine libri primi positum est c. X quod spirat animum
amore ruris pacisque beatissimum: cui nescio quo pacto vide-
tur respondere id quod in fronte secundi legimus c. I festum .
diem, qui ad rura spectat, illustrans ipsumque ambitu 'non
plus aequo ab illo abhorret. Restant gravissima utriusque
libri carmina, Deliae primi secundi Nemeseos quattuor haec
illa quinque, secundi singula quoque (praeter V) versuum
numero minora. Quod qui factum sit facile intelligitur si
respicimus quantopere Deliae differant a Nemeseos amoribus.
Etenim cum in Deliae elegiis quinque varient fructus cladeS‚
laetitia maeror, preces exsecrationeS, illaque depingatur pri-
mum vidua tum ab amatore irretita denique nupta —- elegiae
Nemeseos omnes aequalia scilicet tristia illustrant: Tibullus
semper rogat, nunquam auditur, ita ut mirari fere possis quo-
modo contigerit poetae, ut amores qui spem nullam praeberent
tot versibus (316) persequeretur — quamquam ipsum hunc
numerum minuamus oportet, cum carminis V maxima pars alia
argumenta tractet. Illa igitur —- Deliae libri primi — argu-
menta quae copiosius depingerentur per se dignissima atque
aptissima fuerunt, haec —- Nemeseos libri secundi - descriptionis
varietatem non ita excitaverunt, et videmus omnia efficere id
ut liber secundus et numeris et rebus primo minor fieret. Quare
persuasum habeo „brevitatem“ huius non modo non offensioni

 

¹) Libri primi elegg. X ΙΙΙ Ι V 11 VI VII = 564 vv. Libri secundi
elegg. = 428 vv.

