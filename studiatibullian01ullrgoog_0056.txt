48

accedit, quod ne tradit quidem Ovidius Nemesim extremum
amorem fuisse3 qui dicit v. 54: „Nemesisque priorque (Delia)“
ex quibus verbis id tantum recte colligitur quod aliunde
satis notum est Deliam prius amatam esse Nemesi‚ ita ut
si reicienda est illa de Nemesi poetae morientis manum te-
nente opinio plura ex v. 54 colligere nefas sit. Versum autem
32, qui ad easdem pertinet puellas a Tibullo amatae, viri docti
perperam interpretati sunt. Etenim h. 1. Ovidius non modo
dicit primum amorem fuisse Deliam, Nemesim curam recentem
(quod ne per se quidem idem est atque „extremam“) — et vehe-
menter sibi nocuerunt viri docti quod in pentametro haerebant
hexametri sententiam non recte intelligentes — sed de eis
puellis quae carminibus (libro primo et secundo) editis nomen
assecutae erant. Quod si Ovidius Glycerae elegiarum h. l.
mentionem non facit ex eo explicatur quod vel ipse nullam

earum notitiam habuit vel si habuit1) non aequum censuit esse ‚

eas commemorare quod in lucem nondum prodierant et pleris-
que non erant comperta ²). Altero autem loco (v. 53 sqq.)
quantopere certaminis Deliae et Nemeseos vigori noceretur
tertia puella adiecta Gruppius ipse (l. l. p. 220) quamquam de
editione libri non recte sentiebat aptissime docue1·at³).
Tempora quoque quae quidem probabiliter statui pos-
sint sententiae meae non repugnant. Namque cum constet
Horatii carminum libros tres primos a. 731123 editos esse,
necesse est carmen 1, 33 ante hunc annum scriptum esse

 

¹] Horatius qui factum sit ut priusquam ederentur horum carminum
notitiam hab-eret facile intelligitur, cum sciamus ex epistolarum lib. I c.
IV eum Tibullo sermonum candido iudice familiarissime usum esse. Ovi-
dium autem ab ipso Tibullo de quibusvis carminibus certiorem factum
esse credi non posse supra exposuimus (p. 2o); qui tamen ex Horatii
c. Ι, 33 hoc scire potuit.

²) Baehrensius igitur (l. l. p. 7—11)n0n modo perperam, quod Glycera
in epicedio non commemoratur, offensus est, sed etiam levius inde colligi
posse opinatus Albium quem alloquitur Hora-tius alium esse atque Albium
Tibullum poetam elegiacum.

³) Similis fortasse ratio priore quoque loco (v. 31s2) Ovidium movit:
ne miram illam binorum operum comparationem (cf. s, p. 31 sqq.) tertio
quodam Tibulli adiecto turbaret.

 

