32

ultimam (de qua re cf. i. p. 42 sqq.) Tibullus adamasset com-

memorare voluisset. Tenor autem orationis docet Ovidium
non id spectavisse quas ille cecinerat puellas ut communicaret
cum lectoribus - hoc certe ipsos haud ignoravisse apparebit
— sed patet eum gaudere, quod contra Mortis terribilem
'speciem praedicari et in memoriam legentium revocari possit
quantopere fata poetis consulerent: quorum si corpora perissent
opera tamen nomen reddere sempiternum, et velut Homeri duo
carmina heroa immortalia facta essent ita Tibulli ,‚Deliam“
et „Nemesim“ quippe quarum amores litteris mandati essent
longum nomen habituras esse. Atque haec verba aliter ex·-
plicari non posse progrediente quaestione praesertim si eos
qui in contrariam partem disseruerunt disseruntque audiverimuS,
magis magisque patebit.

Sed Hillerus vir doctissimus qui negat librum secundum
a Tibullo editum esse (cf. i. p. 63, p. 71 sq.) adnotat haec (praef.
ed. p. XIII): „Ovidium cum eleyiam in obitum T z'bulli scriberet
carminum ad Nemesim pertinentium habuisse notitiam non est
quod miremur.“ Quod equidem reiciendum esse censeo duabus
de causis, Nam primum quidem Ovidium carminum quorundam
Tibulli nondum editorum notitiam habere non potuisse ut supra
(p. 20) demonstravimus contra Schultzium ita h. l. denuo af-
firmamus, Tum autem, ut notitiam haberet unus e multiS,
num epicedion huius generis componere potuit in usum lecto-
rum eorum qui in maxima harum elegiarum ignoratione ver-
sabantur? Neque vero cogitari licet de singulis carminibus
nondum editis; namque quod cum duobus Homericis duo
Tibulliana comparantur docet ad opera confecta atque con-
clusa Ovidium spectavisse. Qui videlicet nihil novi affert eis
qui una cum ipso vehementer obitum tersissimi poetae dolebant
cum moneat Deliam et ‘Nemesim carminibus ab illo celebratas
esse et longum nomen habituras, sed quae illi sciebant ea
facultate data laudat ut quantum quisque hoc poeta mortuo
amiserit eo gravius in memoriam revocet. Nam carmen est
epicedion, in tali autem, quod quidem spectet ad virum illustrem
et tum et hodie luctus dolorque· quod vir mortuus sit et ad·

