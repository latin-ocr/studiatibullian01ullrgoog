54

quam multi hodie varios scriptores hac ratione tractare solent,
ex eo ad librorum unius eiusdemque poetae tempora definienda
aliquid colligere -- praesertim Tibulli. Etenim concedimus
eius scriptoriS, qui triginta vel quadraginta annis vel diutius
- magnam librorum copiam confecit, genere dicendi per omnia
scripta diligentissime comparato ex varietate quae necesse est
tot annis paulatim nascatur fortasse aliquid erui posse ad
tempora cum specie probabilitatis definienda¹). Sed tum quo·
que quot capita tot sensus esse solent: quod ipsum probare
videtur has rationes esse lubricas et summa cautione adhiben-
das. Itaque gravius monendum est, quod in eos scriptores
quorum opera innumerabilibus voluminibus continentur iam
non certe cadit, id ad Tibullum minime quadrare. Qui per-
pauca scribens cum poeseos Latinae copiam verborum senten-
tiarum ubertatem rationum metricarum quaecunque excogitari
potest varietatem nullo modo exhauserit2) minorem praebet
materiam qua quaestio ea, quae spectat ad tempora librorum
genere dicendi comparato statuenda, cum fructu nitatur. Ne·
que crediderim si in duobus quibusvis libris verba vel sen-
tentiae eadem vel similia saepius leguntur quam in ceteris id
probare hos duos tempore artius coniunctos fuisse illis. Velut,
ut hoc primum moneam, si Zingerleus dedita opera docet

, usu quorundam verborum et sententiarum cyclum Sulpiciae

libri primi esse similiorem quam secundi (cf. quae de pro-
nominibus quisquis et quicunque vir doctus collegit p. 55 sqq)
hocine probat Sulpiciae cyclum tempore quoque propius ad
librum primum accedere? Quod quidem ex eo mihi videtur
explicandum esse quod ipsae condiciones quae in elegiis Deliae
describuntur magna ex parte ad similitudinem earum quas
legimus in cyclo propius accedunt quam ad „Nemeseos“.
Argumenta ea quae tractantur cum sint similiora mirari non
debemus quod ad dicendi quoque genus aliquid valuerunt.

 

ι) Platonis dialogorum memini. ῃ
2) Hoc ne in singulis quidem libri secundi elegiis interpretandis
critici satis respexerunt.

 

 

