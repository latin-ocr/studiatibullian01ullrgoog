41

quidem morientis Tibulli manum deficientem tenuisse plane
fictum est —- iam vides qua ratione. Ovidius si orationem
aliter conformasset haec verba, ut Tibullus cogitaverat (in I) ·
de Delia cum optaret, ita Deliam dicentem facere potuit; sed
ne tu'm quidem si quod ille voverat reapse morienti obvenisse
per Deliam firmasset, rei plane respondisset, cum, ut exposui-
mus Deliam supremo in illum officio non functam esse ipsam,
ita morientis Tibulli quippe qui iam pridem eam amare de-
siisset manum deficientem tenuisse negandum sit. Tamen
disticha ut leguntur reprehendere non iuvat. Nam hoc in
certamine cum Ovidius Deliam „primum amorem“ prius faciat
loquentem, Nemesim autem „curam recentem“ altero loco
ponat consentaneum est gradationem quandam expectari eam
ut quae prius locuta sit Delia ea Nemesis tum operam det ut
superet vel refutet gravioribus„ Hoc autem ut efficeret poeta,
cum plura ex Tibulli libro primo in hoc epicedio hauriret, nil
facere potuit melius quam ut id quod olim de Delia cogitans
Tibullus optaverat ut sibi obveniret sine ulla dubitatione
Nemesi tribueret. Non fortuito igitur Ovidius rem mutavit
(ut in v. 50, cf. s, p. 37), immo consulto deditaque opera quo

fortius id quod voluit impetraret. Quo fit ut haec disticha '

duo quod ficta sunt non modo non offendamur, sed alacritatem
et vigorem admiremur adeo capti, ut cum res tamquam agatur
non narretur scaenam hanc esse fere credamus in qua duae
personae vehementer excitatae altercantur.

Haec igitur plane ficta esse constat. Sed Ovidius fingens
cum licentiae quae poetae est atque in qua ipsa poesis niti-
tur temere non indulsit, tum argumento quod tractaturus erat
mirum quantum servivit cum et ipsum utriusque puellae cer-
tamen summa sententia cumulaverit et recordatus illius descrip-
tionis Tibullianae in initio (inde a v. 47) rebus ex Tibullo
exscriptis in medio (inde a 53) novis ex ipsius ingenio adiec-
tis in fine ad Tibullianam sententiam redierit. Namque memo—
riam Tibulli celebrari voluit — poetice. Quod si voluit aliter
efficere potuit? Deliam adamaverat poeta3 quae destituit
nupta; tum Nemeseos gratiam ut sibi conciliaret operam

