24

ponit panegyricum et elegiam X carmina ut ipse censet trium1)
annorum spatio seiuncta eodem tempore a. 726128 seorsum
a ceteris in lucem a Tibullo emissa esse, cum ipsum ne
speciem quidem probabilitatis habeat poetam duo carmina
inter se diversissima edidisse comprehensa (argumenta nec
attulit vir doctus nec potuit) multo magis id docet Hankelium
quid vellet Ovidius prorsus non intellexisse3 quem ad elegias
quae ad Deliam pertinent, VI imprimis, respicere exposuimus.
Videmus igitur criticum ad errorem perductum esse eadem
causa ac Baehrensium, quod duobus versibus Ovidianis e contextu
exemptis eos qui antecedunt plane neglexit ipsorumque tenorem,
qui quomodo spectet ad principatum κατ’ ἐξοχὴν exposuimus,
non satis perspexit acute illum quidem excogitatum non minus
quam gradatim auctum explanatumque. Quo factum est ut
ne rectam quidem sententiae notus erat significationem, cum
sentire videretur, quomodo ex opinione sua colligeret haberet
neque vero habere posset.

Iam dubitari non potest quin Tibulli liber primus non
multo post Augusti principatus initium editus sit nisi quis
dicat· elegias Marathi tres IV VIII IX difficultates parare3
quod equidem dissuadeo.

In his autem elegiis ipsis cum nulla extet temporis de-
finitio viri docti in duas sententias discesserunt3 alii ut
Teuffelius (l. l. p. 477 sqq.)²) censent eas scriptas esse ante
elegias Deliae, alii ut Dissenus (l. l. p. XX) Baehrensius
(l. l. p. 22) paulo antequam liber primus ederetur. Quamquam
qui in his rebus post illos versati sint plerique Disseno et
Baehrensio adstipulantur ⁸) fateor me tamen in alteram sen-
tentiam adhuc inclinare quam nuper Huebnerus vir doctissimus
stabilivit⁴). Hic enim probabiliter exposuit Tibullum in his

 

1) Constat panegyricum Messallae postquam hic consulatum iniit sed
ante pugnam Actiacam scriptum esse aestate a. 723131.

2) cf. Scheidemantel, Commentatt. philoll. quibus Ottoni Ribbeckio etc.
congratulantur discipuli Lipsienses‚ Lips. 1888 p. 375.

3) cf. Hankel 1. l. (Woch. f. kl. Phil.) p. 172.

4) Herm. xlv (1879) p. 311.

 

l

l

 

 

