47

censebant plerique Disseno adstipulati Glycerae elegias et Sul—
piciae Cerinthique cyclum ante librum secundum composita
esse et quod ex singulorum huius libri carminum statu colle-
gerant certa tamquam fide id epicedio Ovidii firmare sibi vi—
debantur. Quod examinemus oportet. Iam elegiarum Glycerae
testis extat unus Horatius (l. l.). Qui elegi miserabiles quales
fuerint non iam licet noscere cum in libris non tradantur.
Nam quod Dissenus coniecit et multis placuit cc. IV, 13 et 14
esse quasdam Glycerae elegiaS, cum nullis causis, ne similibus
quidem veri, demonstrari possit ad quaestionem nostram nihil
valet ¹). Sed interest ut hae elegiae ad hanc aetatem non
pervenirent quaerere qui factum sit. De qua re ambigas
Iam dixerit quis hoc medio quod dicitur aevo tribuendum esse
itaque facillime ex angustiis viam patefieri3 quod equidem non
crediderim. Immo puto Tibullum post libri secundi editionem
has elegias — nescimus quot — scripsisse, petitum ab Horatio
ut desineret fortasse quievisse, quominus publici iuris faceret
(quod num ipse in animum induxerit dubitari potest) morte
retentum esse, cum non sit quod Tibullum, si post libri primi
editionem (i. e. octo annis antequam moreretur) elegias in
Glyceram scripsisset, ut credunt illi, eas num in lucem pro-
ferret dubitasse vel delevisse - ut censet Dissenus - su-
mamus. Quo factum est ut hae elegiae in tenebris laterent
adeo ut ne is quidem qui uno fere saeculo post tertium librum
(manuscriptorum dico) primo et secundo adnexuit²) in lucem
eas proferret. Quae ratio, cum per se consentanea esse videatur,
epicedii ipsius forma orationis probatur ex qua quod opinabantur
critici Nemesim extremum amorem fuisseitaque Glyceram priorem ³)
id nullo modo eruitur. De Nemesi quidem morientis poe-
tae manum tenente quid iudicandum sit iam dixi. Sed

 

1) Quod affert Dissenus (1. 1. p. XXHI. sq.) nil probat. Id tantummodo
certum videtur esse haec duo carmina Tibulliana esse.

²³⁸) Hoc exposui inira p. 68 sqq.

3) Praeter Dissenum (1.1. p. XXI sqq.) in hanc sententiam inclinabant
Gruppius (1.1. p. 264) et Teuffelius (1. 1. p. 47o); quos ut solet Doncieux
nuper secutus est (l. 1. p. 73).

